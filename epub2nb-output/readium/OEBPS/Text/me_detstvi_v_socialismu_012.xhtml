<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>me_detstvi_v_socialismu-10</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="me_detstvi_v_socialismu-10" xml:lang="cs-CZ">
		<div class="Z-kladn--textový-r-meček">
			<p id="_idParaDest-7" class="MLP_UROVEN2_SOC">Dva šrapnely</p>
			<p class="MLP_TEXT_UPROSTRED_SOC">Michal Horáček</p>
			<p class="MLP_text_bez1radku ParaOverride-1">V&#160;listopadu 1917 se můj dědeček Leopold nacházel v&#160;Alpách.</p>
			<p class="MLP_text ParaOverride-1">Nebyl ještě dědečkem, pět dnů mu zbývalo do pětadvacátých narozenin.</p>
			<p class="MLP_text ParaOverride-1">Pravěpodobnost, že je oslaví, nebyla ovšem valná: Monte Fan­tanasecca, jejímž úbočím měl stoupat, byla nejen strmá, ale i&#160;opevněná a&#160;z&#160;pevností pálily na dědečka a&#160;jeho kamarády kulomety a&#160;děla.</p>
			<p class="MLP_text ParaOverride-1">Jestli si něco žádá soustředění, tak bitva. Poručík Leopold Hey­rovský se přesto v&#160;jednom okamžiku přestal krýt za kamenem a&#160;vyrazil do otevřeného prostoru&#160;– spatřil tam totiž brouka. Jako začínajícího entomologa ho brouci zajímali víc než co jiného.</p>
			<p class="MLP_text ParaOverride-1">Dobře udělal: shledal, že brouk náleží do řádu Coleoptera a&#160;je poměrně vzácným tesaříkem.</p>
			<p class="MLP_text ParaOverride-1">Kromě toho se v&#160;příští vteřině ten balvan, za kterým se předtím skrýval, přímým zásahem z&#160;kanónu změnil ve štěrk.</p>
			<p class="MLP_text_bez1radku_-12-0- ParaOverride-1">Když dědeček usoudil, že si to zasloužím, brával mě do své pracovny a&#160;otevíral velkou skříň, do níž ukládal to, co považoval za nejcennější. Byly to hlavně zvláštní krabice se slídovými víky, pod nimiž spočívali, opatřeni štítky, na něž dědeček kaligraficky vypisoval jejich latinská jména, rozliční tesaříci. Přesto jsem se nejvíc těšil na to, až dědeček rozbalí žlutý voskovaný papír opatřený štítkem „Listopad 1917“ a&#160;já si budu moci potěžkat několik kusů zrezivělého železa: šrapnely, které za bitvy o&#160;Monte Fantanasecca mohly z&#160;dědečka udělat mladíka, který se nedožil svých pětadvacetin.</p>
			<p class="MLP_text ParaOverride-1">„Když jsme horu dobyli, poslal jsem svého burše,“ konstatoval dědeček, „aby mi ty šrapnely vykopal. Snažily se mě vyřídit, a&#160;protože se jim to málem povedlo, říkám si: Žít není samozřejmý. To, co není samozřejmý, je vzácný. A&#160;toho, co je vzácný, je dobrý si vážit.“</p>
			<p class="MLP_text_bez1radku_-12-0- ParaOverride-1">Pětačtyřicet listopadů po bitvě na Piavě, několik dní před dědečkovými sedmdesátými narozeninami, otřásla i&#160;kopcem nad Prahou exploze.</p>
			<p class="MLP_text ParaOverride-1">Do vzduchu vylétla podstatná část ze 17 000 tun žuly, z&#160;níž českoslovenští komunisté zahájili v&#160;roce, kdy jsem se narodil, stavbu šestnáct metrů vysoké sochy Gruzínce Džugašvilliho, který si nechal říkat Stalin.</p>
			<p class="MLP_text ParaOverride-1">Babička říkala Džugašvillimu Satanáš. Podle ní připravili Džu­ga­švilliho lidé dědečka o&#160;možnost jezdit sbírat tesaříky tam, kde se vyskytovali ti nejzajímavější, a&#160;tak mu moc ublížili; dědeček mu ovšem neříkal nijak a&#160;pro mě bylo těžké odhadnout, co si o&#160;něm myslí. Bylo mi deset let a&#160;sochu jsem rád neměl, ačkoli kamenný člověk, jehož knoflík měl v&#160;průměru přes půl metru, určitý respekt budil&#160;– vadilo mi, že spolužák Žůrek se dokázal vydrápat až na vršek Stalinovy nesmírné boty, zatímco mně se to nikdy nepodařilo.</p>
			<p class="MLP_text ParaOverride-1">Chodívali jsme si hrát pod Stalina často; když bylo hezky, tak obden. Proto nás zaskočilo, když jednoho dne místo obklíčili nevrlí vojáci. Nebyla s&#160;nimi řeč; na Letnou se nesmělo.</p>
			<p class="MLP_text_bez1radku_-12-0- ParaOverride-1">„Dál se nesmí, soudruhu,“ řekl dědečkovi, který se pár hodin po výbuchu dostavil pod žulové letenské schodiště, desátník Československé lidové armády.</p>
			<p class="MLP_text ParaOverride-1">„Obávám se,“ řekl mu dědeček, „že v&#160;mém případě budete muset udělat výjimku.“</p>
			<p class="MLP_text ParaOverride-1">„Žádné výjimky. Politický úkol.“</p>
			<p class="MLP_text ParaOverride-1">„Jde o&#160;přírodu.“</p>
			<p class="MLP_text ParaOverride-1">„O&#160;přírodu?“ podivil se desátník.</p>
			<p class="MLP_text ParaOverride-1">„Přesně tak. O&#160;celospolečenský zájem.“</p>
			<p class="MLP_text ParaOverride-1">Dědeček vyňal z&#160;náprsní kapsy pláště legitimaci: „Jsem doktor Heyrovský, předseda Entomologické sekce Československé akademie věd. Mám pověření sbírat tu tesaříky.“</p>
			<p class="MLP_text ParaOverride-1">„Tesaříky?“</p>
			<p class="MLP_text ParaOverride-1">„Chcete-li, <span class="MLP_znak_kurziva_11b">cerambicidae</span>.“</p>
			<p class="MLP_text ParaOverride-1">„<span class="MLP_znak_kurziva_11b CharOverride-4">Cerami</span><span class="CharOverride-3">…?</span>“</p>
			<p class="MLP_text ParaOverride-1">„Nebude to trvat dlouho. Soudím, že tak půlhodinu. Každému z&#160;nás svěřuje společnost specifické politické úkoly.“</p>
			<p class="MLP_text_bez1radku_-12-0- ParaOverride-1">Toho dne dědeček žádného brouka neulovil. Zato na stole jeho pracovny spočinul rozeklaný kus žuly.</p>
			<p class="MLP_text ParaOverride-1">„To sis přines ty, dědečku?“</p>
			<p class="MLP_text ParaOverride-1">„Jasně. Nemám burše.“</p>
			<p class="MLP_text ParaOverride-1">„A&#160;proč zrovna tohle?“</p>
			<p class="MLP_text ParaOverride-1">„Potřeboval jsem těžítko.“</p>
			<p class="MLP_text ParaOverride-1">„Zrovna takhle hnusný?“</p>
			<p class="MLP_text ParaOverride-1">„Hnusný? Mně přijde bezvadný. Dlouho jsem si právě takový přál.“</p>
			<p class="MLP_text ParaOverride-1">Ze šuplíku vyndal sešit plný aršíků se štítky a&#160;do kalamáře namočil pero. „Snažil se mě vyřídit. A… dost možná se mu to… zčásti…,“ mumlal přitom.</p>
			<p class="MLP_text ParaOverride-1">Pak se obrátil ke mně: „Ale nakonec vybouch a&#160;my ho přežili. Nebylo to samozřejmý. To, co není samozřejmý, je vzácný. A&#160;toho, co je vzácný, si važ.“</p>
			<p class="MLP_text ParaOverride-1">„Tak jo,“ řekl jsem.</p>
			<p class="MLP_text ParaOverride-1">„Moc ti toho neodkážu, ale tohle bude dobrý.“</p>
			<p class="MLP_text_-0-12- ParaOverride-1">A&#160;na šrapnel ze Stalina přilepil krasopisně vyplněný štítek „Listopad 1962“.</p>
			<p class="MLP_obrazky_-12-0-"><img class="_idGenObjectAttribute-4" src="../Images/003.jpg" alt=""/></p>
			<p class="MLP_popis_obrazku_stred ParaOverride-3">Foto: Lubomír Kotek</p>
			<p class="MLP_text_bez1radku_-B- ParaOverride-1">Michal Horáček</p>
			<p class="MLP_text_bez1radku ParaOverride-1"><span class="MLP_znak_kurziva_11b">Textař, básník, spisovatel, kulturní antropolog. Byl aktivním účastníkem sametové revoluce, o&#160;níž napsal knihu</span> Jak pukaly ledy. <span class="MLP_znak_kurziva_11b">Spoluzaložil společnost Fortuna. Je autorem desítek písňových textů, několika knih a&#160;mnoha esejů, na svém kontě má i&#160;libreto </span>Kudykam <span class="MLP_znak_kurziva_11b">nebo básnickou sbírku </span>Český kalendář.</p>
		</div>
</body>
</html>