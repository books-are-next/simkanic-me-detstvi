<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>me_detstvi_v_socialismu-11</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="me_detstvi_v_socialismu-11" xml:lang="cs-CZ">
		<div class="Z-kladn--textový-r-meček">
			<p id="_idParaDest-8" class="MLP_UROVEN2_SOC">Kostel plný židlí</p>
			<p class="MLP_TEXT_UPROSTRED_SOC">Oldřich Vágner</p>
			<p class="MLP_text_bez1radku ParaOverride-1">Je mi dvanáct let. Ležím v&#160;trávě vedle chátrajícího kostela s&#160;mírně nakloněnou věží a&#160;zírám do červencové oblohy. Čekám na kámoše.</p>
			<p class="MLP_text_bez1radku_-12-0- ParaOverride-1">Na volné prostranství před kostelem pomalu vjíždí a&#160;zastavuje modrý náklaďák s&#160;vysokou žlutou plachtou. Tento týden potřetí. Závozník vystupuje, otevření zadní sajtny náleží k&#160;jeho povinnostem. Pak přejde k&#160;otlučeným, zpráchnivělým dveřím kostela. Z&#160;kapsy sepraných montérek vytahuje svazek klíčů a&#160;odemyká obrovský visací zámek. Uvolňuje rezavý řetěz a&#160;dokořán otevírá skřípající křídla dveří hlavního vchodu. Pobíhá kolem auta, zarputile mává rukama. Jako obyčejně nevěnuje šofér zmateným pokynům kolegy přílišnou pozornost, couvá pomocí zpětných zrcátek. Na modrém laku kabiny svítí bílý nápis Interier n. p. Interier je firma vyrábějící nábytek a&#160;zkratka n. p. znamená, že firma je národním podnikem. Říkala souška ve škole, že všechno je národní, a&#160;tedy nás všech.</p>
			<p class="MLP_text_bez1radku_-12-0- ParaOverride-1">„Kampak mladej? Nezacláněj tady.“</p>
			<p class="MLP_text ParaOverride-1">„Chtěl bych se podívat dovnitř, ještě sem tam nebyl.“</p>
			<p class="MLP_text ParaOverride-1">„Tam nic neuvidíš. Samý židle.“</p>
			<p class="MLP_text ParaOverride-1">„V&#160;kostele?“</p>
			<p class="MLP_text ParaOverride-1">„V&#160;bejvalym kostele. Teď to je sklad nábytku. Černoprdelníci museli vypadnout. To vás neučili?“</p>
			<p class="MLP_text ParaOverride-1">„Učili. A&#160;jsou tam sochy a&#160;obrazy?“</p>
			<p class="MLP_text ParaOverride-1">„Kdepak, řikám ti, samý židle.“</p>
			<p class="MLP_text ParaOverride-1">„Jen ho nech Fando, ať se podívá.“</p>
			<p class="MLP_text_-0-12- ParaOverride-1">„Ale fofr, po vobědě musíme eště s&#160;fůrou do Nový Vsi.“</p>
			<p class="MLP_obrazky_-12-0-"><span class="CharOverride-5"><img class="_idGenObjectAttribute-5" src="../Images/004.jpg" alt=""/></span></p>
			<p class="MLP_popis_obrazku_stred ParaOverride-4">Foto: Jaromír Čejka</p>
			<p class="MLP_text_bez1radku">Vstupuji do hlavní lodi kostela. Po stěnách záclony pavučin, na kamenné podlaze závěje prachu, opadaná omítka. Nevětraný zatuchlý vzduch, zahuštěný vůní laku a&#160;dřeva, vycházející z&#160;hromady naskládaných nových židlí. Jsou všude. Na kůru, na ochozech, na schodech, v&#160;sakristii… I&#160;velký, křížový půdorys kostela je nejméně ze tří čtvrtin zarovnaný až ke spodnímu okraji ochozů. Židle zapasované nohama do sebe vypadají jako parožím zaklesnutí jeleni. Neumím odhadnout množství. Stovky? Tisíce?</p>
			<p class="MLP_text_bez1radku_-12-0- ParaOverride-1">„Konec exkurze mladej. Musíme makat, kapišto?“</p>
			<p class="MLP_text ParaOverride-1">„Už jdu.“</p>
			<p class="MLP_text ParaOverride-1">Ze zámku bočních, nepoužívaných dveří rychle vytahuji masivní železný klíč, strkám jej pod košili a&#160;vycházím do sluníčka. Řidič i&#160;závozník zašlápnou nedopalky cigaret a&#160;začínají odnášet židle z&#160;auťáku do kostela.</p>
			<p class="MLP_text ParaOverride-1">„Tak co mladej, líbilo?“</p>
			<p class="MLP_text ParaOverride-1">„Není tam oltář ani sochy, křížová cesta ani lavice…“</p>
			<p class="MLP_text ParaOverride-1">„A&#160;víš, jak to vyschlý dřevo krásně hořelo v&#160;kamnech? Plná fůra toho byla, však řekni, Fando.“</p>
			<p class="MLP_text ParaOverride-1">„Nojo, ale tý práce s&#160;tím. Nařezat, rozštípat…“</p>
			<p class="MLP_text ParaOverride-1">„Měls to zadarmo, tak nebreč.“</p>
			<p class="MLP_text ParaOverride-1">„Proč sem ty židle pořád jenom vozíte? Proč žádný neodvážíte?“</p>
			<p class="MLP_text ParaOverride-1">„Jó hochu, plán se musí plnit, ale tomu eště nemůžeš rozumět.“</p>
			<p class="MLP_text ParaOverride-1">„Souška říkala, že se musí plnit plán.“</p>
			<p class="MLP_text ParaOverride-1">„No tak vidíš. U&#160;nás děláme židle, jinej náš závod vyrábí křesla a&#160;gauče, jinej zas obejváky.“</p>
			<p class="MLP_text ParaOverride-1">„A&#160;to všechno navozíte k&#160;nám do kostela?“</p>
			<p class="MLP_text ParaOverride-1">„Depak, to by se sem nevešlo. Takovejch kostelů máme víc, řekni, Fando.“</p>
			<p class="MLP_text ParaOverride-1">„Nojo. Štyry nebo pět.“</p>
			<p class="MLP_text ParaOverride-1">„Pět, Fando. Pět kostelů plnejch nábytku máme.“</p>
			<p class="MLP_text ParaOverride-1">„Aha. Tak o&#160;tom nám souška neříkala nic.“</p>
			<p class="MLP_text ParaOverride-1">„Vo ekonomice se budete učit pozdějc, až budete věčí.“</p>
			<p class="MLP_text_bez1radku_-12-0- ParaOverride-1">Prázdniny skončily a&#160;kostel byl židlemi vycpaný jak břicho velryby kostrami Jonášů. Několikrát jsme jej s&#160;kamarády tajně navštívili. Dovnitř jsme vlezli bočním vchodem, odemčeným tím uloupeným klíčem schovaným pod košilí. Občas jsme zkusili, pokaždé ovšem marně, ty židle spočítat. Nakonec jsme jich asi deset odnesli do naší boudy v&#160;lese. Podle soušky byly národní a&#160;patřily nám všem. V&#160;evidenci zmíněného podniku určitě nechyběly, nevím, že by je někdy někdo postrádal nebo hledal.</p>
			<p class="MLP_text_bez1radku_-12-12- ParaOverride-1">A&#160;„vo ekonomice“ jsme se učili opravdu až o&#160;hodně „pozdějc“. To už jsme byli fakt „věčí“.</p>
			<p class="MLP_text_bez1radku_-B- ParaOverride-1">Oldřich Vágner</p>
			<p class="MLP_text_bez1radku ParaOverride-1"><span class="MLP_znak_kurziva_11b">Spokojený důchodce, cestovatel, autor povídkové knížky</span> Cesta byla dobrá, místy špatná.</p>
		</div>
</body>
</html>