<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>me_detstvi_v_socialismu-24</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="me_detstvi_v_socialismu-24" xml:lang="cs-CZ">
		<div class="Z-kladn--textový-r-meček">
			<p id="_idParaDest-21" class="MLP_UROVEN2_SOC">Malá velká vítězství</p>
			<p class="MLP_TEXT_UPROSTRED_SOC">Gabriela Čížková</p>
			<p class="MLP_text_bez1radku ParaOverride-1">V&#160;půl šesté už táta bývá z&#160;práce doma. Zdržel se asi o&#160;hodinu, ale nemáme telefon, tak máma není nervózní. Prostě se zdržel a&#160;časem přijde. Honím se s&#160;mladším bráchou po bytě. Najednou před dům přijíždí spousta aut. Parkují. Máma vyhlédne z&#160;okna, ale hned pustí záclonu a&#160;odstoupí. Řekne nám: „Přivezli tátu,“ a&#160;rychle se rozhlíží po bytě. Popadne umělohmotný lavor, naskládá do něj několik knih, ještě je zabalí do kalhot, nahoru přihodí ručníky a&#160;šoupne mi lavor do ruky.</p>
			<p class="MLP_text ParaOverride-1">„Běž dolů a&#160;postav ten lavor do sušárny. Cestou se s&#160;nikým nebav.“</p>
			<p class="MLP_text ParaOverride-1">Říká to klidně a&#160;věcně, jen cítím, že to musím udělat hned teď. Okamžitě. Dřív, než ONI přijdou. Nesu lavor a&#160;po schodech proti mně stoupají muži v&#160;uniformách. Venku zahlédnu tátu u&#160;policejního auta s&#160;dalšími muži. Vím, že ty knížky musí být důležité, takže i&#160;já jsem důležitá, když je nesu schovat před muži v&#160;uniformách, kteří nám zaplavili byt, než jsem se vrátila. Ani se nezuli!</p>
			<p class="MLP_text ParaOverride-1">Uniformovaní vlezli do všech pokojů. Prošátrávají knihovny a&#160;to je dřina, protože knihovny máme všude. Nezůstanou u&#160;knihoven. Ze šuplete pod postelí tahají první úlovek. Štos pozvánek na recesisticko-turistickou akci „Pochod na Chlumec“, která se konala před rokem. Jeden z&#160;nich ty pozvánky nekonečně přepočítává. Jsem třeťák a&#160;už bych to měla spočítané dávno.</p>
			<p class="MLP_text ParaOverride-1">V&#160;tátově pracovně si rozložili psací stroj na nízký stolek a&#160;sepisují zabavené věci:</p>
			<p class="MLP_text ParaOverride-1">1) 87× pozvánka na podezřelou neoficiální akci</p>
			<p class="MLP_text ParaOverride-1">2) Kniha <span class="MLP_znak_kurziva_11b">Bible</span> 3×</p>
			<p class="MLP_text ParaOverride-1">3) Solženicyn, samizdatové vydání…</p>
			<p class="MLP_text ParaOverride-1">Roční bráška právě začal chodit, ale ještě se chytá nábytku, kvůli rovnováze. Přileze do pracovny, postaví se u&#160;stolku a&#160;vidí tu úžasně zajímavou černou věc. Cizí pán do ní udatně klofe. Bráška neomylně hrábne na klapky. Písmenka naráz vyletí do vzduchu a&#160;před papírem se srazí. Pán je dotčen. Oboří se na mámu.</p>
			<p class="MLP_text ParaOverride-1">„Hlídejte si to dítě!“</p>
			<p class="MLP_text ParaOverride-1">Jeho tón se mi nelíbí. Ani mámě se nelíbí.</p>
			<p class="MLP_text ParaOverride-1">„Vy si hlídejte ten stroj! To dítě je tu DOMA!“</p>
			<p class="MLP_text ParaOverride-1">Vida, máma se nedá! Na to není odpověď. Cítím to malé velké vítězství ve vzduchu.</p>
			<p class="MLP_text ParaOverride-1">Pánové šacují byt dlouho do večera. Zvoní sousedka Vacková, která k&#160;nim nikdy cizí děti nezve, protože by určitě rozházely angličáky z&#160;vitrínek. Dnes přišla pro mne, tehdy devítiletou, a&#160;pětiletého bráchu.</p>
			<p class="MLP_text ParaOverride-1">„Můžu vzít děti k&#160;nám na večeři, když to tu dneska máte… eee… asi složitější s&#160;vařením?“</p>
			<p class="MLP_text ParaOverride-1">V&#160;jídelním koutě Vackových se mačkáme na lavici s&#160;jejich dětmi a&#160;radostně se pošťuchujeme u&#160;sekané. Spát jdeme pozdě. Až když muži nasednou do aut, odvezou bibli, pozvánky, spousty podezřelých materiálů a&#160;našeho tátu. Knihy v&#160;sušárně nenašli. Máma náš žene čistit zuby a&#160;honem spát. Zítra čeká škola a&#160;školka.</p>
			<p class="MLP_text_-0-12- ParaOverride-1">Tátu tehdy zadrželi na čtyři dny, bible na půl roku, pozvánky a&#160;ostatní věci navždy.</p>
			<p class="MLP_text_bez1radku_-B- ParaOverride-1">Gabriela Čížková</p>
			<p class="MLP_text_bez1radku_-I- ParaOverride-1">Web konzultantka, lektorka a&#160;copywriterka. Řídila několik korporátních webů. Pomáhá při vzniku nebo redesignu webových portálů a&#160;píše texty nejen na internet. Konzultuje a&#160;přednáší, jak pomocí internetu podpořit podnikání. Dcera chartisty Miroslava Tyla.</p>
		</div>
</body>
</html>