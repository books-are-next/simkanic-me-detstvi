<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>me_detstvi_v_socialismu-34</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="me_detstvi_v_socialismu-34" xml:lang="cs-CZ">
		<div class="Z-kladn--textový-r-meček">
			<p id="_idParaDest-31" class="MLP_UROVEN2_SOC">Normalizační abeceda</p>
			<p class="MLP_TEXT_UPROSTRED_SOC">Sylva Ficová</p>
			<p class="MLP_text_bez1radku ParaOverride-1">S&#160;ohledem na mladší generaci i&#160;na ty, kterým rychle ubíhá čas, rozhodla jsem se pro heslovitou přehlídku slov, která mi samovolně naskakují, když si na svoje dětství a&#160;pubertu za normalizace vzpomenu:</p>
			<p class="MLP_text_bez1radku_-12-0- ParaOverride-1">Alegorické vozy&#160;– náklaďáky vyzdobené krepovým papírem, heslo­vitými nápisy a&#160;fotkami zasloužilých soudruhů (výjimečně soudružek) znázorňující šťastné žití; vyjížděly do průvodu k&#160;1. máji, z&#160;kterého jsme prchali do křoví a&#160;úzkých uliček vábeni šlukováním cigaret značky Clea (viz heslo Jednota).</p>
			<p class="MLP_text_bez1radku_-12-0- ParaOverride-1">Brigády&#160;– nedobrovolně dobrovolné podzimní akce pořádané školou za účelem pomoci zemědělcům (většinou v&#160;bramborářských oblastech), kteří o&#160;ni ve skutečnosti nestáli, neb je zdržovala.</p>
			<p class="MLP_text_bez1radku_-12-0- ParaOverride-1">Cenzura&#160;– snaha Státu a&#160;Strany vycvičit občany v&#160;tzv. čtení mezi řádky&#160;– jiný, druhý i&#160;třetí smysl jsme pak hledali naprosto všude, i&#160;v&#160;textech, filmech a&#160;písních, které žádný neměly.</p>
			<p class="MLP_text_bez1radku_-12-0- ParaOverride-1">Čundry&#160;– výlety s&#160;karimatkou, spacákem a&#160;v&#160;mém případě i&#160;s&#160;kytarou, na kterou jsem směle doprovázela zpěv „u stánků na levnou krásu“ ještě v&#160;době, kdy Nedvědi nebyli trapní, o&#160;Nohavicovi se nevědělo, že podepsal spolupráci, a&#160;Zuzana Navarová lámala srdce mužů i&#160;žen, včetně mě.</p>
			<p class="MLP_obrazky_-12-0-"><img class="_idGenObjectAttribute-28" src="../Images/027.jpg" alt=""/></p>
			<p class="MLP_popis_obrazku_stred ParaOverride-6">Foto: Jaromír Čejka</p>
			<p class="MLP_text_bez1radku_-12-0- ParaOverride-1">Děda a&#160;babička&#160;– nejdůležitější lidi mého dětství, od kterých jsem se dozvěděla, jaké to bylo sloužit v&#160;rodině hodného kapitalisty, jak si ruští vojáci vyměňovali hodinky za budíky, protože byly větší, jak k&#160;nám přijeli v&#160;osmašedesátém tanky, jak se hrály stolní hry z&#160;první republiky a&#160;jak chutnají jabkové buchty z&#160;kamen a&#160;domácí nudle do polívky.</p>
			<p class="MLP_text_bez1radku_-12-0- ParaOverride-1">Estébáci&#160;– tajemné bytosti, které běžný člověk údajně nikdy neviděl a&#160;o&#160;kterých se v&#160;Prostějově, odkud pocházím, soudilo, že jezdí v&#160;autech s&#160;brněnskou poznávací značkou začínající na BM.</p>
			<p class="MLP_text_bez1radku_-12-0- ParaOverride-1">Fronty&#160;– srocení lidu před obchody, ve kterých se plánovanému hospodářství navzdory objevovaly neplánovaně banány a&#160;mandarinky (v zimě), šunka (kdykoli) nebo toaletní papír (po požáru papíren Harmasan na Slovensku).</p>
			<p class="MLP_text_bez1radku_-12-0- ParaOverride-1">Gramofon&#160;– přístroj, kterým jsme se sestrou každé ráno oblažovaly sousedy pod námi&#160;– věčné „Waterloo“ od ABBA ani „<span class="MLP_znak_kurziva_11b CharOverride-4">Holky z&#160;naší školky</span>“ ovšem nikdy dostatečně neocenili.</p>
			<p class="MLP_text_bez1radku_-12-0- ParaOverride-1">Chmel&#160;– synonymum pro druh brigády (viz heslo Brigáda), seznamovací akci pro mládež, opíjení po nocích a&#160;časté (i těžké) pracovní úrazy&#160;– některými jizvami se mnozí kamarádi chlubí dodnes.</p>
			<p class="MLP_text_bez1radku_-12-0- ParaOverride-1">Jednota&#160;– název bezkonkurenčního, protože jediného řetězce potravin, kde se na přelomu 70. a&#160;80. let kupovalo mléko ve skleněné láhvi za 2,90 Kčs, půlka chleba za 2,10 Kčs a&#160;výše zmíněné cigarety Clea (pro tátu samozřejmě) za 9 Kčs; potraviny ze seriálu <span class="MLP_znak_kurziva_11b">Žena za pultem</span> připomínal jen vzdáleně&#160;– na větu mé dcery „Mami, tys mi lhala, vždyť ty regály byly plné!“ po jednom z&#160;dílů vzpomínám se zhrzenou slzou v&#160;oku.</p>
			<p class="MLP_text_bez1radku_-12-0- ParaOverride-1">Kazety&#160;– média pro pirátské nahrávání hudby z&#160;desek sehnaných na černé burze v&#160;Brně nebo pašovaných z&#160;Maďarska, jejichž sbírka sloužila k&#160;snadnému rozlišení spolužáků na „depešáky“, „metalisty“, „kotlíkáře“ (folkaře) a&#160;„popíkáře“&#160;– přechod z&#160;jedné skupiny do druhé byl sice možný, ovšem výjimečný.</p>
			<p class="MLP_text_bez1radku_-12-0- ParaOverride-1">Luxembourg&#160;– rozhlasová stanice, kterou poslouchali už naši rodiče kvůli rokenrolu a&#160;zprávám a&#160;kterou jsem každý večer ladila na malém ruském (!) rádiu s&#160;opravdovým budíkem a&#160;jedním sluchátkem&#160;– díky němu mi došlo, že se chci naučit anglicky.</p>
			<p class="MLP_text_bez1radku_-12-0- ParaOverride-1"><span class="MLP_znak_kurziva_11b">Mladý svět</span>&#160;– časopis, který se dal občas číst a&#160;občas sloužil na podpal táboráků na čundru (viz heslo Čundr).</p>
			<p class="MLP_text_bez1radku_-12-0- ParaOverride-1">Nástěnky&#160;– informační tabule ve třídách, na pracovištích i&#160;v&#160;ulicích, které nepřinášely zvěsti prakticky o&#160;ničem jiném než o&#160;výročích a&#160;schůzích; funkce třídního nástěnkáře byla trochu potupná a&#160;pokusy špendlit na polystyrén něco jiného než Lenina a&#160;jeho „boys“ většinou neúspěšné.</p>
			<p class="MLP_text_bez1radku_-12-0- ParaOverride-1">Odpolední čaje a&#160;zábavy&#160;– společenské akce na malých městech a&#160;vesnicích, které sloužily k&#160;vybití energie a&#160;vypití co největšího množství piva a&#160;„zelené“, příležitostně pak k&#160;tanci na živou hudbu, na Prostějovsku třeba kapely Keks (která se kvůli závadové asociaci na slovo „sex“ musela přejmenovat na ABC).</p>
			<p class="MLP_text_bez1radku_-12-0- ParaOverride-1">Pionýrský tábor&#160;– pro některé traumatický zážitek („opičí dráhy“, ranní a&#160;večerní nástupy, rozcvičky a&#160;nulové soukromí v&#160;koupelnách), pro jiné možnost vypadnout na čas z&#160;domova, získat něco obskurních medailí a&#160;zamilovat se do soudružky vedoucí.</p>
			<p class="MLP_text_bez1radku_-12-0- ParaOverride-1">Ruština&#160;– povinný jazyk od páté třídy základní školy, který jsem měla ráda do doby, než nám na družebním pionýrském táboře v&#160;Koryčanech kluci z&#160;Ruska snědli všechen chleba (k vepřovému se zelím).</p>
			<p class="MLP_text_bez1radku_-12-0- ParaOverride-1">Stopování&#160;– druh cestování využívaný především na čundrech (viz heslo Čundr), od kterého zrazovaly všechny mámy ještě osm let po natočení filmu Smrt stopařek&#160;– marně, na Portu v&#160;Plzni se přece jinak dojet nedalo.</p>
			<p class="MLP_text_bez1radku_-12-0- ParaOverride-1">Tuzex&#160;– exkluzivní obchod pro exkluzivní soudruhy a&#160;budovatele elektráren v&#160;zahraničí, ze kterého měl kupodivu nějaký ten dárek k&#160;Vánocům snad každý druhý spolužák: v&#160;dětství Lego a&#160;barbíny a&#160;v&#160;pubertě „rifle“.</p>
			<p class="MLP_text_bez1radku_-12-0- ParaOverride-1">Vojna&#160;– dvouleté martyrium pro kluky, kteří se mu mohli vyhnout jedině s&#160;„modrou knížkou“ pro zdravotně nezpůsobilé nebo s&#160;„papíry na hlavu“&#160;– někteří se ji snažili oddálit střídáním vysokých škol nebo svatbou (co bylo horší, si domyslíte).</p>
			<p class="MLP_text_bez1radku_-12-0- ParaOverride-1">Zítřek&#160;– mýtické období, které v&#160;Rusku znamenalo „včera“ a&#160;v&#160;Česko­slovensku mělo nastat, až bude uděláno a&#160;hotovo; nepřišel nikdy.</p>
			<p class="MLP_dopis_podpis_-I- ParaOverride-7">Dík za inspiraci patří Jaromíru Typltovi</p>
			<p class="MLP_text_bez1radku_-B- ParaOverride-1">Sylva Ficová</p>
			<p class="MLP_text_bez1radku_-I- ParaOverride-1">Překladatelka na volné noze. Anglistka, editorka a&#160;bloggerka. Pře­ložila přes 10 knih, něco filmů, seriálů a&#160;webů, příležitostně tlumočí a&#160;přednáší.</p>
		</div>
</body>
</html>