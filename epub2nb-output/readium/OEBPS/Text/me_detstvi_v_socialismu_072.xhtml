<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>me_detstvi_v_socialismu-70</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="me_detstvi_v_socialismu-70" xml:lang="cs-CZ">
		<div class="Z-kladn--textový-r-meček">
			<p id="_idParaDest-67" class="MLP_UROVEN2_SOC">Socialismus byl dobrej</p>
			<p class="MLP_TEXT_UPROSTRED_SOC">Tomáš Poláček</p>
			<p class="MLP_text_bez1radku ParaOverride-1">Seděli jsme na baru ve třech, jemu bylo třiačtyřicet, jí dvacet osm. Mluvili jsme o&#160;starém punku, konkrétně o&#160;Hrdinech nové fronty. Řekl: „Abych jim jako středoškolák mohl uspořádat koncert, přihlásil jsem se do SSM.“</p>
			<p class="MLP_text ParaOverride-1">„Co to bylo SSM?“ zeptala se ona.</p>
			<p class="MLP_text ParaOverride-1">Svaz socialistické mládeže.</p>
			<p class="MLP_text ParaOverride-1">Blbost. Socialistický svaz mládeže.</p>
			<p class="MLP_text ParaOverride-1">Zarecitoval jsem pionýrský slib, přičemž on se na mě díval stylem, a&#160;jo, vlastně!, a&#160;ona stylem, no ty vole!</p>
			<p class="MLP_text ParaOverride-1">„… a&#160;svým jednáním chránil čest Pionýrské organizace Socialis­tického svazu mládeže.“</p>
			<p class="MLP_text ParaOverride-1">Začala vděčná přespůlnoční debata o&#160;tom, jaké to tehdy bylo, a&#160;nebylo. On vzpomínal na různé zákazy, překážky, buzerace, ona si gratulovala k&#160;tomu, že si tyhle drsný časy nepamatuje.</p>
			<p class="MLP_text ParaOverride-1">A&#160;já jim vyplašil špačky. „Socialismus byl dobrej,“ utřel jsem si pěnu ze rtů.</p>
			<p class="MLP_text ParaOverride-1">Neříkám, že se přímo lekli, ale pozorněji si mě prohlédli, to zase jo.</p>
			<p class="MLP_text ParaOverride-1">„Pro mě byl docela dobrej,“ dodal jsem, „protože jsem přesně mezi váma, je mi šestatřicet.“</p>
			<p class="MLP_text_bez1radku_-12-0- ParaOverride-1">Do první třídy jsem tedy nastupoval v&#160;září 1984, měsíc po převratu slavil dvanáctiny. No a&#160;takhle staří kluci už to, alespoň v&#160;Praze, tam u&#160;nás, v&#160;Krči, měli dobré.</p>
			<p class="MLP_text ParaOverride-1">Snažím se rozpomenout, co mě tehdy nejvíc prudilo, a&#160;na žádnou šikanu nepřicházím. Zato nevytěsním z&#160;hlavy jedno slovo: televize. Jo, už to tak bude. Nejvíc mě štvala televize.</p>
			<p class="MLP_obrazky_-12-0-"><span class="CharOverride-5"><img class="_idGenObjectAttribute-66" src="../Images/067.jpg" alt=""/></span></p>
			<p class="MLP_popis_obrazku_stred ParaOverride-3">Foto: Lubomír Kotek</p>
			<p class="MLP_text ParaOverride-1">Nejde o&#160;to, že byla černobílá, já barvy nepotřeboval. Hrozné bylo, že vůbec nefungovala, nepamatuju, že bychom měli dobrý obraz. Každá postava měla svůj stín, my tomu říkali duchové. V&#160;praxi to znamenalo, že fotbal nehrálo dvaadvacet, nýbrž čtyřiačtyřicet hráčů. Přes obrazovku navíc lítal pruh: představte si, že pustíte zprávy, vteřinu vidíte pana hlasatele normálně, ale pak se vynoří pruh, stoupá vzhůru a&#160;hlasatel zpráv s&#160;ním&#160;– jako v&#160;páternosteru. Najednou nemá hlavu. Pak se ta hlava objeví úplně dole, pod nohama. Šílené. Zajímalo by mě, nakolik sledování létající socialistické televize s&#160;duchy ovlivnilo moje duševno. Neposílilo ho určitě, ale na druhou stranu&#160;– nerad bych vinil z&#160;rozkladu svojí osobnosti pouze telku, jak jsme té obstarožní bedně se dvěma programy říkali.</p>
			<p class="MLP_text ParaOverride-1">A&#160;nevinil bych vlastně ani socialismus, protože příbuzní ani sousedi takhle hrozný obraz neměli. Děda v&#160;Prostějově měl dokonce televizi barevnou, za což jsem si ho velmi, velmi cenil.</p>
			<p class="MLP_text ParaOverride-1">Ale naši na televizi kašlali. Intelektuál Josef a&#160;inteligentka Eva si raději četli.</p>
			<p class="MLP_text ParaOverride-1">V&#160;jiných rodinách se dospělí dívali pravidelně na večerní zprávy, ale u&#160;nás ne: „Strašně lžou,“ rozčílil se jednou otčím, „nikdy už si to nepustím.“ Výborné alibi: Když na to nekoukáme, proč bychom ten křáp nechávali opravovat? O&#160;možnosti, že bychom koupili přístroj nový, se u&#160;nás nemluvilo nikdy. Na to se ani nemyslelo. Upřímně řečeno, poprvé jsem ten smělý nápad dostal až já, teď a&#160;tady. S&#160;pětadvacetiletým zpožděním&#160;– to bych se, ty vole, víš co.</p>
			<p class="MLP_text ParaOverride-1">Skoro každý večer naši poslouchali v&#160;kuchyni, konkrétněji u&#160;stříbrného kazeťáku Sony, dárku od tety Jany ze Švýcarska, stanici Hlas Ameriky, což jsem záviděl, protože tohle rádio vedle spousty jiných řečí referovalo i&#160;o&#160;dění v&#160;NHL, do které se právě tou dobou dostával můj oblíbenec Jiří Hrdina. Mě tehdy fascinovaly všechny sporty, dokonce i&#160;formule 1 nebo box, tedy disciplíny, ze kterých dnes přepínám kamkoli jinam, klidně na Šlágr. Je ovšem pravda, že takovou formuli jsem mohl zahlédnout jedině na návštěvách u&#160;strejdy Peštuky v&#160;Kroměříži nebo u&#160;prababičky z&#160;Kuchařovic, protože tihle dva příbuzní chytali rakouskou televizi, na níž se v&#160;neděli odpoledne střídaly jeden sportovní přenos za druhým, což mě činilo výjimečně šťastným.</p>
			<p class="MLP_text ParaOverride-1">Všude jsem vykřikoval, že se stanu sportovním komentátorem.</p>
			<p class="MLP_text ParaOverride-1">Nestal jsem se.</p>
			<p class="MLP_text ParaOverride-1">Ale skoro.</p>
			<p class="MLP_text ParaOverride-1">Alespoň píšu, někdy i&#160;o&#160;sportu. Třeba teď:</p>
			<p class="MLP_text_bez1radku_-12-0- ParaOverride-1">V&#160;květnu roku 1985 mě vzal otčím Josef na jeden zápas mistrovství světa v&#160;hokeji. Bohužel nikoli na naše, budoucí mistry, nýbrž na Sověty proti Američanům, což nemohlo skončit jinak, než skončilo. Jedenáct jedna pro Tichonovova, tipuju&#160;– plus minus gól.</p>
			<p class="MLP_text ParaOverride-1">Na tribuně v&#160;Juldě Fuldě jsme bez zábran skandovali „Jů es ej, jů es ej“, a&#160;nikomu to nevadilo, naopak, osobně jsem dostal od jednoho Rusa odznak s&#160;gólmanem Treťjakem. „Máš kuráž, roztomilej malej kluku,“ mohl ten pán pravit, pokud se na tom teď shodnu se svou fantazií. A&#160;proč se neshodnout? Něco takového jistě řekl, jenom rusky, pročež jsem mu nemohl rozumět. Ruština se vyučovala od druhého stupně a&#160;mně bylo při hokejovém mistrovství světa v&#160;Praze teprve sedm.</p>
			<p class="MLP_text ParaOverride-1">O&#160;rok později mě máma přihlásila na němčinu, kterou jsem nenáviděl. Učila nás ježibaba Brůhová, a&#160;navíc byla hodina vždycky ve středu odpoledne, tedy v&#160;den, kdy se ostatní spolužáci bavili na Pionýru.</p>
			<p class="MLP_text ParaOverride-1">Vzpomínám, že jsem doma brečel, že do toho Pionýra chci, jinak že zemřu, a&#160;nějak jsem si to i&#160;vybrečel. Vždycky mě překvapuje, když dnes někdo spojuje pionýrskou organizaci s&#160;politikou, protože my jsme si, odhlédnu-li od květnových čestných stráží u&#160;památníků padlých za druhé války, od které tou dobou uplynulo čtyřicet let, což mi připadalo jako věčnost&#160;– dnes už mi to jako věčnost nepřijde, čtyřicet roků, vždyť je to jen pár lusknutí, dokonce mě překvapuje, že byly v&#160;dobách mého dětství odklizeny válečné trosky, to se tedy stihlo rychle, všechna čest&#160;– ale abych se vrátil k&#160;myšlence, tak my jsme u&#160;nás na Jánošíkově 1320 žádnou politiku na pionýrských schůzkách neprobírali. My jsme si normálně hráli, třeba na schovávanou v&#160;Kunratickém lese, tam kde je dnes IKEM, kde se pasou mufloni.</p>
			<p class="MLP_text ParaOverride-1">Mufloni tam bývali už tehdy, navíc oslice Máša. Schoval jsem se na hranu potočního koryta, pod kořen vrby, do takové jeskyňky, a&#160;nikdo mě nemohl najít, to jsem byl pyšný. Za dvě hodiny mě našli příslušníci Veřejné bezpečnosti a&#160;naštvaná máma rozhodla, že budu zase chodit na protivnou Brůhovou. Nein. Aber ja!</p>
			<p class="MLP_text ParaOverride-1">Když jsme byli o&#160;pár let starší, jednou jsme s&#160;Karlem Chvojkou zamkli Brůhovou ve třídě, odešli domů, a&#160;tím pro nás němčina navždy hasla&#160;– ale to už muselo být v&#160;letech devadesátých, protože pamatuju, že jsme se s&#160;Karlem na té cestě bavili o&#160;obřízce, význam kteréhožto slova jsem na prvním stupni neznal. I&#160;teď bych si asi musel vygooglovat, co přesně to je, obřízka. Asi nejlépe jsem tomu rozuměl tenkrát s&#160;Karlem u&#160;Modrého pavilonu.</p>
			<p class="MLP_text_bez1radku_-12-0- ParaOverride-1">Našim bylo třicet let, třicet a&#160;kousek. Chodili na demonstrace, domů nosili oxeroxované <span class="MLP_znak_kurziva_11b">Lidové noviny</span>, na komunisty nadávali v&#160;hospodách i&#160;na vernisážích.</p>
			<p class="MLP_text ParaOverride-1">Otčím je fotograf. Vzpomínám, jak jednou vyblejskl ve stanici metra policajta&#160;– ten si toho všiml a&#160;začal Josefa honit. Vyběhli ven, do ulic, nakonec ho někde, myslím, dostihl, otčím musel vyndat film. Ale nebál jsem se. Připadalo mi to jako dobrodružství.</p>
			<p class="MLP_text ParaOverride-1">Mohli jsme si koupit Nohavicovu první desku a&#160;já se zamiloval, tahle láska vydržela dodnes. V&#160;benešovské hale jsme se tlačili na vyprodaném koncertě Pražského výběru&#160;– jak já se tehdy, v&#160;deseti letech, děsil Kocábovy masky Ropotáma!</p>
			<p class="MLP_text ParaOverride-1">Na pionýrských táborech jsme zpívali Bratříčka s&#160;Andělem, a&#160;pak taky jeden spirituál, jehož text byl nejspíš tvořivostí lidovou, fakt nevím.</p>
			<p class="MLP_text ParaOverride-1"><span class="CharOverride-3">Neberte nám starou víru&#160;– je i&#160;pro vás dobrá dost.</span></p>
			<p class="MLP_text ParaOverride-1"><span class="CharOverride-3">Byla dobrá pro Jardu Hutku (Karla Kryla, Plastic People),</span></p>
			<p class="MLP_text ParaOverride-1"><span class="CharOverride-3">je i&#160;pro nás dobrá dost.</span></p>
			<p class="MLP_text ParaOverride-1"><span class="CharOverride-3">Byla dobrá pro Karáska, Karásek je naše láska…</span></p>
			<p class="MLP_text ParaOverride-1"><span class="CharOverride-3">Je i&#160;pro nás dobrá dost.</span></p>
			<p class="MLP_text ParaOverride-1">Nikoho za to nezavřeli.</p>
			<p class="MLP_text_bez1radku_-12-0- ParaOverride-1">Listopad 1989 byl nádhernej, protože se moc neučilo, legálně jsme si mohli hrát s&#160;ohněm a&#160;já slyšel Kryla s&#160;Hutkou naživo; opravdu mě to dojímalo.</p>
			<p class="MLP_text ParaOverride-1">Letenská pláň řvala, Dubček na Hrad!</p>
			<p class="MLP_text ParaOverride-1">Můj otčím vzkřikl: Dubček na Hrad nepatří! Jeho hlas měl, ukáže se za měsíc, váhu.</p>
			<p class="MLP_text ParaOverride-1">V&#160;červenci jsem se pak poprvé dostal za hranice, do Švýcarska. Teta mě vzala na curyšskou bohoslužbu Sváti Karáska&#160;– pořád ještě to bylo docela dojemné.</p>
			<p class="MLP_text ParaOverride-1">Ale míň už. Mše se konala večer a&#160;byla dlouhá. Přišel jsem kvůli ní o&#160;finále fotbalového mistrovství světa v&#160;Itálii.</p>
			<p class="MLP_text ParaOverride-1">Teď už by ta revoluce klidně mohla skončit, řekl jsem si.</p>
			<p class="MLP_text_-0-12- ParaOverride-1">Dnes ale vím, že jsem o&#160;nic nepřišel. Byla to tehdy mezi Německem a&#160;Argentinou veliká fotbalová bída…</p>
			<p class="MLP_text_bez1radku_-B- ParaOverride-1">Tomáš Poláček</p>
			<p class="MLP_text_bez1radku_-I- ParaOverride-1">Novinář. Od nepaměti do léta 2014 v&#160;MF Dnes, nyní redaktor magazínu Reportér.</p>
		</div>
</body>
</html>