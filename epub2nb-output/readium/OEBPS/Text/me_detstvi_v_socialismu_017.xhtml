<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>me_detstvi_v_socialismu-15</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="me_detstvi_v_socialismu-15" xml:lang="cs-CZ">
		<div class="Z-kladn--textový-r-meček">
			<p id="_idParaDest-12" class="MLP_UROVEN2_SOC">Dětství na čáře</p>
			<p class="MLP_TEXT_UPROSTRED_SOC">Jan Rejžek</p>
			<p class="MLP_text_bez1radku ParaOverride-1">Nechci snižovat zážitky ostatních pamětníků, ale já jsem měl dětství v&#160;socialismu dosti zostřené tím, že jsem ho prožíval v&#160;jihočeském městečku České Velenice na hranicích s&#160;rakouským protějškem Gmündem. O&#160;jeho historii mimochodem napsali před pěti lety výbornou knihu <span class="MLP_znak_kurziva_11b">Hranice probíhají vodním tokem</span> historici Muriel Blaive a&#160;Berthold Molden.</p>
			<p class="MLP_text_-0-12- ParaOverride-1">Co to znamená žít „za dráty,“ přesvědčil jsem se záhy. Mohlo mi být tak pět, šest let, když hodná sousedka posbírala houf dětí a&#160;vypravili jsme se do lesa na borůvky. Zakrátko nás zadrželi bdělí pohraničníci a&#160;nebohou ženu s&#160;námi odvezli na útvar, kde se pokoušela vysvětlit, že s&#160;námi skutečně nechtěla přejít na rakouskou stranu a&#160;emigrovat.</p>
			<p class="MLP_obrazky_-12-0-"><img class="_idGenObjectAttribute-15" src="../Images/014.jpg" alt=""/></p>
			<p class="MLP_popis_obrazku_stred ParaOverride-3">Foto: Lubomír Kotek</p>
			<p class="MLP_text ParaOverride-1">Když jsem daleko později jezdíval na gymnázium do Třeboně, do každého vlaku v&#160;Suchdole nad Lužnicí vlezli stejní vojáci a&#160;denně nám se spolužákyněmi kontrolovali občanské průkazy. Takže základní pocit byl nastavený a&#160;snad moc nepřeháním, když z&#160;odstupu vidím většinu obyvatel jako pomocnou stráž Pohraniční stráže, čili udavače, kteří oznamovali podezřelé osoby, a&#160;samozřejmě členy KSČ. Lákavé Rakousko oddělovala jen Lužnice, ovšemže obehnaná ostnatými dráty s&#160;elektrickým proudem.</p>
			<p class="MLP_text ParaOverride-1">Jednoho kamaráda ze šesté třídy srazil z&#160;kola vojenský gazík a&#160;těžce zranil. Nejbližší nemocnice byla v&#160;onom Gmündu a&#160;kupodivu ho nechali převést tam, kde záhy zemřel. My, cynická dítka, jsme mu i&#160;tak záviděli, že se dostal „za čáru,“ byť v&#160;bezvědomí… Za Pražského jara se objevila zbožná přání, že možná zase budeme chodit do Rakouska pěšky na zmrzlinu, jako za první republiky, což nám Brežněv rychle zatrhl.</p>
			<p class="MLP_text ParaOverride-1">Blízkost kapitalistické země však měla jinou výhodu. Bez problémů jsme chytali rakouskou televizi a&#160;sledovali sportovní a&#160;jiné pořady. České Velenice byly železničním uzlem, kde stavěl mezinárodní rychlík Vindobona, a&#160;občas jsme s&#160;klukama proběhli podél vagónů, jestli nám velkorysý cestující buržuj nehodí z&#160;okna žvýkačku, než nás vyhnali „osožáci,“ neboli ozbrojená stráž ochrany železnic.</p>
			<p class="MLP_text ParaOverride-1">Není mi známo, že by si někdo dovolil nebýt v&#160;Pionýru. Soused Budík, železničář v&#160;invalidním důchodu, měl dceru, která zrovna dvakrát neprospívala. Aby to polepšil, stal se naším pionýrským vedoucím a&#160;dostal geniální nápad. Když vyletěla do kosmu Valentina Těreškovová, pod vedením ruštinářky jsme jí napsali dopis, jestli nám dovolí, aby náš oddíl nesl její jméno. Sympatická Valja souhlasila a&#160;my jsme v&#160;hodině „dílen“ vyrobili z&#160;plexiskla jakousi raketu, kterou jsme jí vděčně poslali.</p>
			<p class="MLP_text ParaOverride-1">Protože mi brzo umřela matka, samoživitelka, a&#160;vychovávali mě staří prarodiče, kteří na mě nemohli stačit, brzy jsem začal ochutnávat různé druhy zapovězeného ovoce. Někdy v&#160;polovině šedesátých let bystrý správce kina pan Mareš založil filmový klub s&#160;výbornou dramaturgií. Takže jsem se asi v&#160;jedenácti letech vetřel na Felliniho <span class="MLP_znak_kurziva_11b">Sladký život</span> a&#160;pochopitelně vůbec nechápal, která bije. Z&#160;neznámých důvodů byl tehdy nepřístupný <span class="MLP_znak_kurziva_11b">Limonádový Joe</span>. Jistý zasvěcený kolega ze školní lavice tvrdil, že ho starší brácha viděl, a&#160;v&#160;tom filmu jde po schodech úplně nahatá ženská a&#160;proti ní Karel Gott a&#160;zpívá. Jaké to zklamání, když jsem pak parodii viděl! Začal jsem odebírat časopis <span class="MLP_znak_kurziva_11b">Kino</span> a&#160;užil si své nad fotografiemi Olgy Schoberové.</p>
			<p class="MLP_text ParaOverride-1">Šlo to nějak ruku v&#160;ruce. Kromě zájmu o&#160;biograf jsem odjakživa strašně rád četl a&#160;v&#160;poměrně dobře zásobené veřejné knihovně byl nejpilnějším návštěvníkem. Po vstřebání oblíbeného Neználka jsem pokročil přes mayovky, <span class="MLP_znak_kurziva_11b">Dětskou encyklopedii</span> Bohumila Říhy až k&#160;probírání různých světových prozaiků pěkně podle abecedy, ale jako v&#160;případě Felliniho jsem dost přecenil své síly. Však na mě ti nejlepší spisovatelé počkali…</p>
			<p class="MLP_text ParaOverride-1">Další kapitolou byl fotbal. Někdy ve čtvrté třídě jsem dostal k&#160;Váno­cům Lauferovu knihu <span class="MLP_znak_kurziva_11b">50 let v&#160;našem sportu</span>. Ač slávista, objektivně líčil dějiny české kopané, ale nějak mu z&#160;toho Slavia už tehdy vyšla jako odstrkovaná a&#160;věčně druhá, proti tehdy železné Spartě. Bylo mi to nepříjemné, a&#160;když jsme se ve třídě dělili na sparťany a&#160;slávisty, hrdě jsem se přihlásil k&#160;červenobílým barvám. Nastojte! Zanedlouho se Slavia od Dynama vrátila k&#160;původnímu názvu a&#160;dresům a&#160;já na televizoru Mánes sledoval historický zápas s&#160;Plzní, po němž postoupila opět do první ligy. Jejím velkým fanouškem byl soused Bartoš, který dokonce jezdíval do Prahy na zápasy. V&#160;necelých čtrnácti mě vzal s&#160;sebou a&#160;já poprvé zažil na vlastní kůži atmosféru velkého utkání ve vršovickém Edenu. Co na tom, že nám Jozef Adamec dal gól a&#160;my doma s&#160;Trnavou prohráli 0:1…</p>
			<p class="MLP_text ParaOverride-1">Aniž bych to tušil, někde tam byly zasety základy mé pozdější profese. Vedle sbírky portrétů herců a&#160;hereček z&#160;cyklu o&#160;Vinnetouovi jsem si vedl si pečlivou slávistickou kroniku, vystřihoval fotky hráčů a&#160;referáty, a&#160;když už jsem později jezdil z&#160;Velenic do Prahy na Slavii sám, prolézal jsem redakce novin a&#160;časopisů a&#160;žadonil po fotoreportérech, jestli nemají nějaké zbytečné snímky se slávisty. V&#160;bývalém časopise <span class="MLP_znak_kurziva_11b">Kopaná a&#160;hokej</span>, pozdějším <span class="MLP_znak_kurziva_11b">Gólu</span>, se mě ujal vlídný pan redaktor Miloslav Šimák, vyptával se, co dělám, a&#160;když zjistil, že se chystám na gymnázium, navrhl mi, až zkusím o&#160;milovaném fotbalu psát a&#160;přihlásím se jako šestnáctileté ucho ve sportovním oddělení deníku <span class="MLP_znak_kurziva_11b">Jihočeská pravda.</span></p>
			<p class="MLP_text ParaOverride-1">Ale to už do vzpomínek na dětství vlastně nepatří. Pro mou generaci jeho konec uzavřely okupační tanky. Na letní byt do vedlejšího domu jezdila rodina Plášilových z&#160;Prahy, intelektuálové, kteří mi vozili <span class="MLP_znak_kurziva_11b">Literárky</span>, a&#160;přiváželi navíc čerstvé politické zvěsti z&#160;metropole. Díky nim jsem mimo jiné začal poslouchat <span class="MLP_znak_kurziva_11b">Houpačku</span> Jiřího a&#160;Mirky Černých.</p>
			<p class="MLP_text ParaOverride-1">Na středu 21. srpna jsem se vůbec netěšil. Ačkoliv bylo vedro, podnikavá babička mě jistě zase bude nutit jít do lesa na sběr otravných borůvek, které pak jezdila prodávat do pražských restaurací.</p>
			<p class="MLP_text ParaOverride-1">V&#160;sedm ráno jsem si pustil rozhlas po drátě a&#160;dávali nějakou divnou sci-fi hru. Vyběhl jsem z&#160;bytu a&#160;na chodbě se srazil s&#160;těmi Pražáky. Okupujou nás Rusáci! No sláva, nemusím na borůvky!</p>
			<p class="MLP_text ParaOverride-1">Do pohraničí si okupační vojska netroufla, za dobrodružstvím jsem vyrazil do Českých Budějovic, kde taky tekla krev. Do toho všeho v&#160;Chebu zemřel na infarkt můj biologický otec, takže jsme potom cestovali na pohřeb napříč čerstvě pokořenou zemí a&#160;jeden pán v&#160;kupé nám líčil střelbu na muzeum.</p>
			<p class="MLP_text_-0-12- ParaOverride-1">A&#160;tak jako jmenovec Ratkin i&#160;Jeník Rejžek dal sbohem Rejžkovi „včerejšímu a&#160;pošetilému“ a&#160;říkal si, copak dětství, ale hlavně aby ta puberta za Husáka byla fakt dočasná.</p>
			<p class="MLP_text_bez1radku_-B- ParaOverride-1">Jan Rejžek</p>
			<p class="MLP_text_bez1radku"><span class="MLP_znak_kurziva_11b">Novinář, kritik, moderátor a&#160;překladatel. Jeho novinové sloupky vyšly ve dvojdílné sbírce</span> Z&#160;mého deníčku<span class="MLP_znak_kurziva_11b">, vydal básnické sbírky</span> Nic moc <span class="MLP_znak_kurziva_11b">a</span>&#160;Jam session na Starém bělidle<span class="MLP_znak_kurziva_11b">, přeložil několik knih z&#160;hudební a&#160;filmové oblasti.</span></p>
		</div>
</body>
</html>