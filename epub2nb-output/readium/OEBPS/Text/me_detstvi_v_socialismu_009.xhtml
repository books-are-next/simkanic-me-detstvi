<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>me_detstvi_v_socialismu-7</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="me_detstvi_v_socialismu-7" xml:lang="cs-CZ">
		<div class="Z-kladn--textový-r-meček">
			<p id="_idParaDest-4" class="MLP_UROVEN2_SOC">Až moc kratičké ohlédnutí…</p>
			<p class="MLP_TEXT_UPROSTRED_SOC">František Dostál</p>
			<p class="MLP_text_bez1radku ParaOverride-1">Člověk narozený před 2. světovou válkou pamatuje si dosud mnohé, zvláště když ještě navíc vyrůstal v&#160;chudších poměrech a&#160;pobíhal bos v&#160;nedlážděných ulicích pražské čtvrti Vršovice. Doma jsme vždy čekali, než se nejprve nají otec…</p>
			<p class="MLP_text ParaOverride-1">Myslím, že to byl čas blížícího se socialismu, když jsem na podzim roku 1948 přišel na první hodinu angličtiny. Byla zároveň poslední. Pamatuji blonďatou učitelku, pro kterou si v&#160;čase první hodiny přišli dva pánové, snad budoucí nositelé tzv. Dukla plášťů.</p>
			<p class="MLP_text ParaOverride-1">Chlapecká měšťanská škola se také proměnila v&#160;devítiletku a&#160;do třídy přišla i&#160;děvčata z&#160;okolí vrchu Bohdalec, včetně sestřenky Zdeňka Svěráka, který chodil o&#160;dvě třídy výš. Rovněž Foglarův čtenářský klub Skaláci byl i&#160;mojí partou, vyrabované skautské klubovny si také pamatuji, ale mnoho dobrodružství jsem navzdory všemu prožil i&#160;v&#160;údolí potoka Botič. Vím, že mi nikdo neuvěří, ale když v&#160;roce 1953 školní rozhlas hlásil Stalinovo úmrtí, spadl jeho obraz ze zdi a&#160;zůstal tam viset jen Gotwald a&#160;jeho zeťák v&#160;bílé uniformě A.&#160;Čepička!!! Byla zrovna hodina matematiky a&#160;učitel Jan Vlasatý tehdy úplně ztuhl a&#160;s&#160;úžasem zíral na torzo portrétu. Pamatuji si dokonce na jeho slova, když jsem vyřešil příklady, které mi později předložil u&#160;závěrečné zkoušky: „Franto, úplně jsi mě přeříz’…“</p>
			<p class="MLP_text ParaOverride-1">Snad i&#160;ta matematika mi pomohla ke studiu na Vyšší průmyslové škole strojnické v&#160;Masné, kam přijímali většinou již mládence vyučené řemeslu. Bylo to pro mne náročné i&#160;z&#160;toho důvodu, že mé tělo od roku 1953 patřilo také lehké atletice ve sportovní škole Otakara Jandery ve Stromovce. O&#160;rok později jsem se stal mistrem republiky ve skoku vysokém v&#160;mladším dorostu. Právě tahle léta prožitá na atletickém oválu mě přivedla k&#160;fair-play jednání v&#160;celém životě. Nakonec i&#160;na poli fotografickém, kde jsem začal dost pozdě, když mému tělu ublížila víc jak silně vojna (1957–1959). O&#160;vše jsem se přičinil jen a&#160;jen svojí prací a&#160;naučil jsem se to už v&#160;dětství, když jsem vyrůstal na ulici a&#160;chodil bos do školy. V&#160;roce 1945 padla do mé školy bomba, a&#160;tak jsem pak chodil z&#160;vesnice Hradenín na Kolínsku do školy do vedlejší vesnice Poboří do jednotřídky, než nás z&#160;ní vyhnali ustupující Němci. Také bosky…</p>
			<p class="MLP_text_-0-12- ParaOverride-1">Moc fajn dětství bez počítačů a&#160;mobilů! Když jsem se v&#160;roce 1938 narodil a&#160;bylo mi několik měsíců, můj strýc, co byl šofér a&#160;zahradník u&#160;Karla Čapka, přinesl mi od spisovatele Dášeňku s&#160;jeho věnováním. Jenže protože jsem v&#160;jedné cimře rozděleného bytu neměl žádné hračky a&#160;moc jsem brečel, dala mi maminka Dášeňku na hraní a&#160;já ji rozcupoval. Úžasné dětství!</p>
			<p class="MLP_text_bez1radku_-B- ParaOverride-1">František Dostál</p>
			<p class="MLP_text_bez1radku_-I- ParaOverride-1">Fotografující autodidakt a&#160;důchodce. V&#160;aktivním věku pracoval jako konstruktér obráběcích strojů a&#160;přes nabídky nikdy nenastoupil na profesionální dráhu fotografa, čehož ani trochu nelituje. Píše o&#160;historii fotografie a&#160;o&#160;fotografech, má za sebou desítky výstav v&#160;tuzemsku a&#160;v&#160;zahraničí. Vydal 20 knížek a&#160;na dalších se podílel. Dvě byly dokonce oceněny v&#160;soutěži o&#160;nejkrásnější knihu roku.</p>
		</div>
</body>
</html>