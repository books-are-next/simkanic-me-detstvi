<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>me_detstvi_v_socialismu-31</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="me_detstvi_v_socialismu-31" xml:lang="cs-CZ">
		<div class="Z-kladn--textový-r-meček">
			<p id="_idParaDest-28" class="MLP_UROVEN2_SOC">Prvomájový průvod</p>
			<p class="MLP_TEXT_UPROSTRED_SOC">Martin Vidner</p>
			<p class="MLP_text_bez1radku ParaOverride-1">Slaví se 1. máj, Svátek práce. V&#160;socialistických zemích mají všichni práci, zatímco v&#160;kapitalistických zemích je nezaměstnanost a&#160;dělníci jsou vykořisťováni továrníky. Čteme si o&#160;kapitalistických časech ve třídě, každý na lavici Malého Bobše.</p>
			<p class="MLP_text ParaOverride-1">Hned v&#160;závěsu je 5. května Pražské povstání a&#160;9. května Osvo­bození Československa sovětskou armádou. (O&#160;americké ani slovo.) Proto taky musí být všechna okna ozdobená československou i&#160;sovětskou vlaječkou.</p>
			<p class="MLP_text ParaOverride-1">Hlavní je mít do průvodu mávátko. Já mám extra, nejen to obyčejné trikolorové z&#160;krepáku, ale oboustrannou mírovou holubici nalepenou na polystyrénové desce, vystřiženou z&#160;máminy Názorné agitace. Máma učí na VŠST politickou ekonomii.</p>
			<p class="MLP_text ParaOverride-1">Ve druhé třídě máme vymýšlet hesla do prvomájového průvodu. „<span class="MLP_znak_kurziva_11b">Ať žije mír</span>“ je příliš obyčejné. Dodnes si přesně pamatuju svoje intelektuálské výplody.</p>
			<p class="MLP_text ParaOverride-1">Rýmujou se:</p>
			<p class="MLP_text_-I- ParaOverride-1"><span class="CharOverride-4">„</span>Válka skončila, přišel mír, jen aby nám vystačil.<span class="CharOverride-4">“</span></p>
			<p class="MLP_text_-I- ParaOverride-1"><span class="CharOverride-4">„</span>Už nikdy válku. Stačí nám ta druhá světová, zatočili jsme s&#160;ní dokola.<span class="CharOverride-4">“</span></p>
			<p class="MLP_text ParaOverride-1">Průvody jsou vlastně dva. Lepší je ten večerní 30. dubna, ten je lampionový a&#160;po něm se pálí čarodějnice a&#160;hlavně je ohňostroj. Dělají ho myslím milicionáři.</p>
			<p class="MLP_text ParaOverride-1">Ve třetí třídě na táboře nám milicionáři dělají nějakou ukázku. Střílí ze samopalu, což je fajn, ale je to takovej rachot, že mi z&#160;toho několik dní píská v&#160;uších. Taky bůhvíproč předvádějí slzný plyn. Možná to byly jen dýmovnice, ale účinek stejný.</p>
			<p class="MLP_text ParaOverride-1">Zpátky k&#160;prvomájovému průvodu. Pohoda, rozptýlení, není škola. Akorát se musíme vyparádit do pionýrských krojů. V&#160;první třídě ovšem do jiskerských.</p>
			<p class="MLP_text ParaOverride-1">Slib jisker: <span class="MLP_znak_kurziva_11b CharOverride-4">„</span><span class="MLP_znak_kurziva_11b">Slibuji dnes přede všemi jako jiskra jasná: chci žít pro svou krásnou zemi, aby byla šťastná.</span><span class="MLP_znak_kurziva_11b CharOverride-4">“</span></p>
			<p class="MLP_text ParaOverride-1">Slib pionýrů si nepamatuju, byl moc složitý. Ale heslo je: <span class="MLP_znak_kurziva_11b CharOverride-4">„</span><span class="MLP_znak_kurziva_11b">K</span><span class="MLP_znak_kurziva_11b CharOverride-4">&#160;</span><span class="MLP_znak_kurziva_11b">budování a&#160;obraně socialistické vlasti buď připraven.&#160;– Vždy připraven!</span><span class="MLP_znak_kurziva_11b CharOverride-4">“</span><span class="MLP_znak_kurziva_11b"> </span>(Případně rusky: <span class="MLP_znak_kurziva_11b">Buď gotov&#160;– vsegda gotov!</span> A&#160;německy, východoněmecky,<span class="CharOverride-3"> </span>pochopitelně, <span class="MLP_znak_kurziva_11b">Sei bereit&#160;– immer bereit!</span>)</p>
			<p class="MLP_text_-0-12- ParaOverride-1">Do Jisker vstupuje celá třída kromě jedné holky. Nechápu ji. Copak nechce chodit do dětského oddílu?</p>
			<p class="MLP_text_bez1radku_-B- ParaOverride-1">Martin Vidner</p>
			<p class="MLP_text_bez1radku_-I- ParaOverride-1">Vývojář svobodného softwaru, vyvíjí instalátor SUSE Linuxu, převážně v&#160;jazyce Ruby. Táta dvou dcer, čte holčičkám na dobrou noc Pipi Dlouhou punčochu a&#160;Králíka samuraje. Pravdoláskař.</p>
		</div>
</body>
</html>