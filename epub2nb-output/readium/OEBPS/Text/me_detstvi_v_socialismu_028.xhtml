<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>me_detstvi_v_socialismu-26</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="me_detstvi_v_socialismu-26" xml:lang="cs-CZ">
		<div class="Z-kladn--textový-r-meček">
			<p id="_idParaDest-23" class="MLP_UROVEN2_SOC">Jak mě Gustav (Husák) <br/>přivedl k&#160;Augustovi (Renoirovi)</p>
			<p class="MLP_TEXT_UPROSTRED_SOC">Tomáš Hanák</p>
			<p class="MLP_text_bez1radku ParaOverride-1">Sice se o&#160;tom nemluvilo, ale i&#160;pionýři měli své tajné sny. A, jak sjezdy šly, školní koprovkou živená mladá varlata, uložená v&#160;červených trenýrkách (ozdobených na zadní kapsičce našívacím motocyklovým závodníkem ve smělém náklonu) se i&#160;za normalizace začínala chvět touhou vystřelit majoru Gagarinovi do kosmu svůj žhavý a&#160;nedočkavý pozdrav. Inspiračních zdrojů ale moc nebylo; snít o&#160;tom, jak na 1. máje za tribunou horečnatě svlékám Gustu Fučíkovou, to by byl spíš důvod k&#160;hospitalizaci. Nebyly banány a&#160;pomeranče, známá věc&#160;– ale tropické ovoce nebylo zakázané, prostě jenom nebylo; ke smůle dorostenců ale nebylo ani zakázané ovoce.</p>
			<p class="MLP_text ParaOverride-1">Bydleli jsme na stejném sídlišti. Hned vedle našeho stejného paneláku pro 99 rodin stál jiný stejný panelák pro 99 rodin. Večer, jakmile skončil další díl stejného televizního seriálu, 99 obrazovek v&#160;sousedním paneláku jako na povel zhaslo a&#160;sídliště šlo spát&#160;– ale předtím se minimálně 99 žen či dívek&#160;– každá jiná!&#160;– muselo omýt a&#160;převléknout do nočních košil, košilek a&#160;pyžam! A&#160;to se ví, že mnohá z&#160;nich občas zapomněla&#160;– úmyslně?&#160;– zatáhnout záclonu dostatečně pečlivě. Pro malého Tomíka, s&#160;dalekohledem na očích, to byly vzrušující „lovy beze zbraní“. Pokaždé však hrozilo nebezpečí, že do pokojíčku nakoukne máma s&#160;přáním dobré noci, nebo se táta začne&#160;– bůhvíproč&#160;– shánět po dalekohledu.</p>
			<p class="MLP_text ParaOverride-1">Náhodný krok vpřed přinesla povinná četba: prohlídka naší stejné rodinné knihovny (stejnou měli doma i&#160;rodiče většiny spolužáků; hromadně se objednávaly celé ediční řady) přinesla místo hledaného <span class="MLP_znak_kurziva_11b">Temna</span> (Jirásek) světlo do mé nežítky zrůzněné tváře&#160;– hleďme ho, Mikoláše Alše! Jeho kyprým ženám v&#160;polích muselo bejt během žní fakt horko a&#160;mě trochu mrzelo, že lidskou práci už nahradily kombajny. O&#160;pár hřbetů dál mě potěšila i&#160;jedna ilustrace Maupassantova <span class="MLP_znak_kurziva_11b">Miláčka</span>&#160;– stojící odevzdaná žena se zavřenýma očima a&#160;vínovým podvazkovým pásem plus nějakej hubenej, díkybohu oblečenej chlápek s&#160;knírama, klečící před ní; na doktora nevypadal (toho jsem ale stejně odstřih’).</p>
			<p class="MLP_text ParaOverride-1">Abych srovnal Bednářův náskok (propiska se svlékající-se a&#160;zase-se-oblékající ženou), pokusil jsem se koupit v&#160;papírnictví za ušetřené kapesné (vynášení koše, česání střapců koberců) malý černobílý kalendář s&#160;akty, o&#160;kterém se o&#160;přestávkách hodně mluvilo, jenže když na mě přišla řada, odvaha mi dala sbohem a&#160;domů jsem si přinesl nějakou bez rozmyslu koupenou tužku, dřevěnou, samozřejmě nesvlékací, která ale časem přišla vhod, protože co jsme si nemohli koupit, to jsme si zkoušeli namalovat&#160;– jenže na Mikiho Alše jsme prostě neměli.</p>
			<p class="MLP_text ParaOverride-1">Sbírka, ukrývaná v&#160;dolním šuplíku pod plastickou mapou Tater a&#160;diplomem za 4. místo ve skoku dalekém v&#160;celopražském přeboru starších žáků (slušných 4,05 m), se časem rozrostla o&#160;reklamu na podprsenky Triola (z babiččiny <span class="MLP_znak_kurziva_11b">Vlasty</span>) a&#160;samozřejmě i&#160;o&#160;reklamu na jediný, navíc asi dost přístupný striptýz v&#160;ČSFR, „Krásu bez závoje“ v&#160;pražské Lucerně (trochu ukvapená výměna s&#160;Dittrichem za už nelepící samolepku benzínky Esso&#160;– „Ich habe den Tiger im Tank!“).</p>
			<p class="MLP_text ParaOverride-1">Pak přišel den D., zdánlivě všední. Rodiče v&#160;práci, brácha nejspíš někde letoval barevnou hudbu nebo s&#160;kámošem zapisovali do oranžového sešitku („na slovíčka“) škrábance, zjištěné na nějakém vzácném LP (např.: Deep Purple&#160;– <span class="MLP_znak_kurziva_11b">Machine Head&#160;– Smoke on the water</span>&#160;– asi 2× zapraská v&#160;půlce skladby, pak už dobrý).</p>
			<p class="MLP_text ParaOverride-1">Sám doma. Automaticky jsem zašel do knihovny skouknout Alše, to dá rozum (i cit)&#160;– jenže když jsem ho navyklým pohybem vyprošťoval ze sevření Věků (F. L.), všiml jsem si vzadu zastrčené čtvercové publikace… která už za okamžik vydala své fantastické, BAREVNÉ tajemství!</p>
			<p class="MLP_text ParaOverride-1"><span class="MLP_znak_kurziva_11b">Mladá koupající se</span>, 1892! <span class="MLP_znak_kurziva_11b">Gabriela v&#160;rozhalené blůze</span>, 1874! <span class="MLP_znak_kurziva_11b">Koupající se žena se psem</span>, 1870! <span class="MLP_znak_kurziva_11b">Posezení na skále po koupání</span>, 1869! <span class="MLP_znak_kurziva_11b">Koupající se</span>, 1918–1919! <span class="MLP_znak_kurziva_11b">Lóže</span>, 1874, no, nic moc, ale hned o&#160;stránku dál: <span class="MLP_znak_kurziva_11b">Akt ozářený sluncem</span>, 1875!! <span class="MLP_znak_kurziva_11b">Velké koupání</span>, 1885–1887, tam jsou dokonce čtyři!! <span class="MLP_znak_kurziva_11b">Akt v&#160;přírodě</span>… AUGUSTE RENOIR, nejlepší malíř všech dob na světě!</p>
			<p class="MLP_obrazky_-12-0-"><span class="CharOverride-5"><img class="_idGenObjectAttribute-24" src="../Images/023.jpg" alt=""/></span></p>
			<p class="MLP_popis_obrazku_stred ParaOverride-3">Foto: Jaromír Čejka</p>
			<p class="MLP_text ParaOverride-1">Nebylo, žel, dostatek času dosyta se vynakochat. Vše zpět na místo. Věky zastrčit, Aleš hybaj do řady, srovnat hřbet! Však můj a&#160;Augustův čas ještě přijdou. A&#160;Štěstí přeje připraveným.</p>
			<p class="MLP_text ParaOverride-1">Už nevím, proč máma tenkrát v&#160;noci nakoukla do mého už zhasnutého pokoje. Naopak vím, že na jejím místě bych i&#160;já v&#160;pokoji rozsvítil a&#160;nadzvedl peřinu, pod kterou bych tušil své dítě. A&#160;naopak zase nevím, co bych dělal, kdybych pod odhalenou peřinou opravdu objevil své dítě, s&#160;očima přistižené myši ve špajzu a&#160;se zelenou plastovou dobíjecí baterkou z&#160;NDR (dárek od dědy), stále ještě namířenou na bujné skvosty světového malířství 19. století…</p>
			<p class="MLP_text_-0-12- ParaOverride-1">Renoir zmizel a&#160;život zešedl. Květy sice zanedlouho přišly se zajímavým materiálem o&#160;odsouzeníhodně bujícím erotickém průmyslu v&#160;Dánsku, ale nic z&#160;toho nebylo: jo, článek slibně uvozovala celostránková ilustrační fotka stovek a&#160;stovek obálek erotických časopisů&#160;– jenže pod silnou lupou (koupenou do Skautu krátce předtím, než ho znovu zakázali) se všechny ty blonďaté hlavy, všechny ty stíny vysněných klínů i&#160;obliny klukovských cenin proměnily v&#160;neostré, beztvaré, neidentifikovatelné fleky a&#160;šmouhy&#160;– a&#160;abstrakce, to není nic pro mě; já už budu do smrti milovat impresionismus.</p>
			<p class="MLP_text_bez1radku_-B- ParaOverride-1">Tomáš Hanák</p>
			<p class="MLP_text_bez1radku_-I- ParaOverride-1">Dobou i&#160;vlastní nerozhodností spoutaný svobodný umělec (herec, scenárista, moderátor), nešťastný majitel příliš hojně navštěvované nádražní hospody v&#160;Nižboru na Křivoklátsku.</p>
		</div>
</body>
</html>