<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>me_detstvi_v_socialismu-77</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="me_detstvi_v_socialismu-77" xml:lang="cs-CZ">
		<div class="Z-kladn--textový-r-meček">
			<p id="_idParaDest-74" class="MLP_UROVEN2_SOC">Jako malá holka</p>
			<p class="MLP_TEXT_UPROSTRED_SOC">Petra Brodilová</p>
			<p class="MLP_text_bez1radku ParaOverride-1">Jsem ročník 1985, asi jeden z&#160;posledních, co si vůbec něco pamatuje.</p>
			<p class="MLP_text ParaOverride-1">Vypadám jak malý cikáně a&#160;chci se bavit s&#160;Bandym Gujdou ze čtvrtýho patra. Máma mě straší, že doma vaří psy. V&#160;prvním patře bydlí pan Novák, který určitě nikdy nemohl být mladý. Panelák na malém městě. Na každém patře spoustu dětí. Všichni se známe a&#160;běháme po celém domě, všichni jsme děti vojáků.</p>
			<p class="MLP_text ParaOverride-1">Jdeme s&#160;mámou do Severky. Velký tmavý prostor. Mražené zboží. A&#160;kupujeme polárkový dort. Před nějakou dobou, kdy na Facebooku frčely stránky Přiznání…, jsem narazila i&#160;na přiznání svého města. Holka se tam chlubila, komu teď na záchodě mojí Severky vykouřila. Moje Severka!</p>
			<p class="MLP_obrazky_-12-0-"><img class="_idGenObjectAttribute-71" src="../Images/072.jpg" alt=""/></p>
			<p class="MLP_popis_obrazku_stred ParaOverride-3">Foto: Jaromír Čejka</p>
			<p class="MLP_text ParaOverride-1">Jsem pořád s&#160;bratrancema a&#160;sestřenicema. Jak veliká tlupa. Můj největší bratranec mě vysazuje na skříň. Já se směju, až mě bolí břicho a&#160;smích přechází v&#160;pláč, když mě na skříni nechávají a&#160;jdou si hrát jinam.</p>
			<p class="MLP_text ParaOverride-1">Fotíme se často na balkóně. Je tam nejhezčí pozadí a&#160;moje máma pěstuje nejhezčí muškáty na sídlišti. Vždycky po zimě se na balkón bojím a&#160;krčím se u&#160;zdi. Mámě záleží na věcech. Jak vypadají a&#160;jak vypadá ona. Svoje krásný dlouhý vlasy si nechá ostříhat někdy mezi jednou letní fotkou na balkóně a&#160;druhou. Hrozně se vztekám, když jdu do školky, chci být s&#160;mámou a&#160;nechci se oblíkat.</p>
			<p class="MLP_text ParaOverride-1">Jedeme za babičkou a&#160;dědečkem na sever. Nejedeme autem, ale vlakem a&#160;děda na nás čeká na nádraží s&#160;dvoukolákem, do kterýho mě naloží, a&#160;jedeme přes celou vesnici. Děda má spoustu vrásek a&#160;dělá spoustu věcí. Jezdí na motorce, věří v&#160;komunismus a&#160;chytá ryby. O&#160;pár let později jsem na školním výletě v&#160;Liberci a&#160;mám pocit, že ho vidím na nádraží, jenže se vůbec nepoznáme a&#160;jdeme dál, jak cizí lidi.</p>
			<p class="MLP_text_-0-12- ParaOverride-1">Mám vlastně pocit, že můj táta před rokem 89 skoro neexistuje. Znám ho z&#160;fotek, hodně pracuje. Největší kamarádi se stáváme, až když máme doma první počítač, mně to na něm hrozně jde a&#160;táta je pyšnej. Ale to už jsem velká holka, co žije v&#160;demokracii a&#160;pod plexisklem na psacím stole má plakát už trochu zažloutlýho Havla.</p>
			<p class="MLP_text_bez1radku_-B- ParaOverride-1">Petra Brodilová</p>
			<p class="MLP_text_bez1radku_-I- ParaOverride-1">Je specialistkou na branding pro klienty Googlu ze střední a&#160;východní Evropy. Začala působit i&#160;v&#160;ostatních evropských zemích, kde podporuje efektivnější a&#160;kreativnější využívání online videa. S&#160;kamarádkami píše na Twitteru nesourodé zátiší ze života pěti žen.</p>
		</div>
</body>
</html>